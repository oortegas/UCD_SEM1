# RunLight
*RunLight tracht het risico op blessures te minimaliseren door middel van schokdetectie op de enkel en een smartphone-app die real-time feedback geeft aan de loper via een lampje op een add-on aan het horloge of de pols. 

*Projectteam: Ortega Saez Oscar*

Datum

## Samenvatting

- Hero sketch/render/image
  
Blessures bij hardlopers vormen een veelvoorkomende uitdaging, zowel voor nieuwkomers als voor ervaren atleten. Het menselijk lichaam is complex en tijdens het hardlopen worden grote krachten uitgeoefend op de gewrichten, spieren, pezen en botten. Deze krachten kunnen leiden tot blessures als ze niet goed worden beheerd.

Na uitgebreid deskresearch werd duidelijk dat er al veel pogingen zijn ondernomen om dit probleem aan te pakken. Met behulp van verschillende interviews en testen met zowel patiënten als medische professionals of geleerden werden waardevolle inzichten verkregen, om zo een oplossing te vinden voor het probleem. 

Het resultaat van deze inspanningen is RunLight, een systeem dat het risico op blessures probeert te minimaliseren door middel van schokdetectie. RunLight maakt gebruik van een accelerometer die aan de enkel wordt bevestigd en schokken detecteert. Deze data wordt vervolgens naar een smartphone-app (RunLight) verzonden, die op zijn beurt instructies doorstuurt naar een lampje op de add-on. Dit lampje geeft de loper directe feedback, waardoor hij of zij kan reageren op de gedetecteerde schokken, zijn of haar loopstijl zal aanpassen en mogelijke blessures kan voorkomen.


## Introductie

Er zijn vele pogingen gedaan tot het minimaliseren van blessurerisico bij het lopen, bedrijven zoals Runner’s lab (Runners’ lab, 2024), Runeasi (Timodb, 2024), Trenara (Over Ons - Trenara: Unlock Your Personal Best., z.d.) maar ook Victoris  (About Us - Victoris - Ghent University, 2022), de multidisciplinaire onderzoeksgroep van de Universiteit Gent, hebben uitvoerig onderzoek verricht naar dit onderwerp. Victoris bedacht het concept van een sensorband die signalen naar een koptelefoon stuurt om hardlopers te waarschuwen. Echter, het bleek dat het initiële concept niet overtuigend genoeg was. Daarom zijn er aanpassingen en toevoegingen nodig. Het grootste obstakel lag in het onvermogen van technologie om hardlopers volledig te beschermen tegen blessures. Victoris heeft zich hiervoor ingezet om deze situatie te verbeteren. De technologie voor schokdetectie tijdens het hardlopen is nauwkeurig geëvalueerd en heeft zich als zeer effectief bewezen. Niettemin bestaat er een behoefte aan extra inzichten met betrekking tot het waarschuwen van hardlopers en mogelijke verbeteringen aan de sensorband. De uitdaging hierbij is een volmaakt product te ontwerpen dat bestaat uit drie delen: de enkelband met accelerometer, de add-on met lampje en de smartphone-app. Om voor dit probleem een geslaagde oplossing te hebben moet het product aantrekkelijk zijn om te gebruiken en niet veel meer moeite kosten dan zonder het product, het moet zo gebruiksvriendelijk mogelijk zijn. Ook het feedbacksysteem moet duidelijk zijn en het moet voor zich spreken hoe het product te gebruiken is. Het is van groot belang dat het product ergonomisch is en geen bijkomende klachten met zich meebrengt en het is van (wellicht wat minder) belang dat het product esthetisch interessant is zodat de gebruikers het graag dragen en gebruiken. Het uiteindelijke resultaat moet dus gebruiksvriendelijk, duidelijk, ergonomisch en esthetisch interessant zijn. Op deze manier zou het een aantrekkelijk geheel moeten worden voor de gebruiker.

## Methodologie

Hieronder staat de gebruikte methodologie uitgelegd, deze is opgedeeld in twee delen. Eén deel gaat over de methodologie voor de fork, deze is met het originele team opgesteld, het tweede deel betreft de werkwijze na de fork. Na de fork is de (in team uitgevoerde) methodologie herbekeken, aangepast en opnieuw uitgevoerd, ook zijn een paar bijkomende technieken gebruikt. Ook werd een vernieuwde tijdlijn gebruikt die over het hele project rijkt.

## Methodologie vooraf fork

Het eerste deel van de opdracht werd opgedeeld in 2 grote fasen: discovery en definition. Dit is hieronder weergegeven in een double diamond.
![image](https://github.com/oortegas/UCD_SEM1/assets/159797841/f8aaaf1a-15f1-46b0-8bfc-c0409f84c72f)                                                                                                                                          
*Figuur 1: tijdslijn sem1*

### problem discovery

In oktober ging alle aandacht naar het onderzoeken van de opdracht aan de hand van benchmarking. Dit alles om de verschillende deelaspecten van de opdrachten in kaart te brengen door middel van methodes zoals een innovatrix, WHHHHH-model, Problem solution matrix en een Root-cause analysis.

### problem definition

Na het bespreken van alle problemen was er terug nood aan eenduidigheid. Aan de hand van user-interviews werd geconvergeerd naar het idee om het auditieve interferentie aan te pakken. Ook het sociale contact zal onderzocht worden.

### problem discovery

In de tweede fase werd opnieuw gedivergeerd met ideation met behulp van een bezoek aan het sportlab in Gent. Dit was een heel interessant bezoek, aangezien er veel feedback en feed-forward werd gegeven door experten. Deze waren enthousiast over het idee om te werken met leds als een add-on om zo de loper te waarschuwen in geval van te harde schokken.

### problem definition

Daarna moest opnieuw een keuze gemaakt worden tussen verschillende concepten en ideeën. Om dit te verwezenlijken werden gebruikerstesten uitgevoerd, zo werden snelle beslissingen genomen op basis van de resultaten van de testen.

### Na fork

Na het eerste semester werd besloten het project van een team van twee studenten op te splitsen in twee verschillende projecten. In dit project werd aanvankelijk voortgebouwd op de voorgaande concepten en inzichten. Later bleek echter dat er behoefte was aan een terugblik op het eerste semester. Daarom werden verschillende methoden, zoals gebruikerstesten en interviews, toegepast om het voorgaande te verifiëren. Hieruit kwamen enigszins verschillende concepten naar voren dan die van het eerste semester, namelijk een andere aanpak voor de add-on en de smartphone-app. Hier wordt verder in dit verslag dieper op ingegaan.

## Discovery

### Doelstellingen

Het doel is om een duidelijk inzicht te krijgen in welke deelaspecten geïnnoveerd moeten worden en hoe dit verwezenlijkt kan worden.

### Materiaal & methoden

De volledige ruimte werd eerst onderzocht aan de hand van:
•	Benchmarking
•	Sportlab Gent
•	User interviews

### Resultaten

#### Benchmarking (N=8)

Aangezien vele designkeuzes vaak al succesvol opgelost worden door anderen, werd gebruik gemaakt van benchmarking. Alle resultaten werden gestructureerd in een problem-solution matrix gegoten.
![image](https://github.com/oortegas/UCD_SEM1/assets/159797841/9593655c-7c07-4e68-b360-a9edf420a0b2)                                                                                                                                                                          
*Figuur 2: Problem-solution matrix*

#### Sportlab Gent (30/11)

Dit werd zoals vermeld later gedaan, maar wat hieronder vermeld wordt past beter bij de discovery-fase. Een inzicht dat daar verworwen werd, was dat ook de iets minder gedreven lopers zich aangesproken moeten voelen. Het zijn dan ook vaak deze lopers die te kampen krijgen met blessures 2.

#### User interviews (N=4)

Om de probleemruimte grondig te analyseren werden user interviews uitgevoerd. Vaak worden hier nieuwe inzichten gegeven of worden vermoedens bevestigd. Na de deze interviews werd duidelijk dat doorgaan met het audiosysteem niet zou werken.
"In wedstrijden loop ik nooit met muziek."
Ook het idee van de waterrugzak, die afhankelijk van de schokdetectie wel of geen water doorliet, werd snel de kop ingedrukt. Dit was te bruut en ook moeilijk in gebruik. Ons volgende idee, een eenvoudige licht strip die de loper waarschuwt tijdens het lopen, wordt verder onderzocht.
Er is ook een idee om met een straf te werken. Dit zou een snelheidsvermindering zijn. Dit werd wel genuanceerd tijdens een gesprek met andere studenten in Gent. Die kwamen met het inzicht dat mensen die het product kopen, sowieso iets willen veranderen aan hun loopstijl. Daardoor zou de straf onnodig blijken. Dit wordt verder onderzocht.
het voorafgaande is hieronder weergegeven in tabel 1.                                                                                                                                                                                                            
*Tabel 1: user interview1 Discovery*
||1|2|3|4|  
|---:|:---:|:---:|:---:|:---:|
|Feedback: (muziek/waterrugzak/licht/trilling)|Trilling|Licht|Licht|Licht en Trilling|
|Ondergrond|90% verhard|2x/week piste, anders verhard|meestal verhard|1x/week pist, anders verhard|
|Lopen met muziek|Soms|Nooit|Nooit|Altijd|

### Conclusies & implicaties

De conclusie hieruit is dat er 2 specifieke zaken moeten aangepakt worden:
    1. Het real-time feedbacksysteem
    2. De dataweergave
Dit zal verwezenlijkt worden door te werken met licht om de loper te waarschuwen. Daarnaast wordt data schematisch weergegeven op een applicatie. Hoe en wat, wordt onderzocht in de volgende fase: Definition.

## Definition

### Doelstellingen

Met de tests in de eerste wave moet inzicht verworven worden in waar de loper de add-on (lichtje) zou willen bevestigen en waar het gemakkelijk waarneembaar is, zonder hinder voor de gebruiker tijdens het lopen.
Onderzoeksvraag 1: Hoe kan de loper gewaarschuwd worden via licht?
In deze tweede wave werd onderzocht hoe de data weergeven wordt voor de loper. De testpersonen kiezen elk hun voorkeur en daarmee kunnen we de juist beslissingen maken.
Onderzoeksvraag 2: Via welke smartphone-app en op welke manier wil de gebruiker de data te zien krijgen? 
### Materiaal & methoden
Deze onderzoeksvragen werden ondervraagd met volgende materialen: 
- Led
- 3 app-prototypes

### Resultaten

#### Real-time feedbacksysteem (N=3)

Na een voorafgaand interview, waarin werd gepeild naar het gebruik van verschillende loopgadgets, volgde de test. Deze test onderzocht de zichtbaarheid en het comfort van het lichtje. 
Er werd gevraagd om even een stukje te lopen. De loper kan op die manier inschatten of het lichtje op de juiste plaats bevestigd werd. Verder kan de loper eventuele problemen/ongemakken ervaren en deze meedelen.
Uit het voorafgaande interview uit wave 1 werd vooral vastgesteld dat 2 van de 3 testpersonen geen enkel probleem hadden met meer gadgets/technologie naast de gebruikelijke sporthorloge en hartslagmeter. De andere testpersoon vond het net iets te veel, maar de voordelen wogen alsnog meer door t.o.v. de nadelen. Uit de test bleek dat het lichtje in de regio van de pols de beste oplossing was, de andere posities waren moeilijk waar te nemen (op de schoen, aan het middel en op de borst). **De add-on op de pols of op het horloge was hierbij dan de populairste positie**.

<img src="https://github.com/oortegas/UCD_SEM1/assets/159797841/4ecfd851-5463-4ea8-8546-2724cc5b2890" width="200" height="200"><img src="https://github.com/oortegas/UCD_SEM1/assets/159797841/eaa5b48b-d657-4ad2-8595-1f9387ca1e4e" width="200" height="200"><img src="https://github.com/oortegas/UCD_SEM1/assets/159797841/827e70d1-32be-408d-bb17-c6ec220d7513" width="200" height="200"><img src="https://github.com/oortegas/UCD_SEM1/assets/159797841/dd9c2ec8-9653-4d0c-84b8-d21c98ee2457" width="200" height="200">
*Figuur 3: Foto's gebruikerstest1 definition*

#### Dataweergave (N=3)

De tweede test werd aan de hand van uitlegvideo's en taak interviews aan de gebruikers voorgesteld.
Met 3 verschillende vragen en telkens 3 verschillende prototypes, werd aan de slag gegaan. Er werden 3 keuzes aan 3 verschillende testpersonen (lopers) voorgesteld, daaruit werden de beste gekozen.

De testpersonen werden gevraagd om met het prototype aan de slag te gaan. Dit om te kijken hoe gebruiksvriendelijk de interface was opgesteld. Daarna werd uitgelegd hoe het concept met de applicatie in elkaar zit. Na deze stappen kunnen de testpersonen een keuze maken. De applicatie die het meest werd gekozen, zal verder onderzocht worden.
Tot slot werd in de discovery fase duidelijk dat ondergrond een belangrijke rol speelt. Daarom werd het gebruik van een routebouwer onderzocht.

> "Ik had vandaag de routebouwer kunnen gebruiken, want de weg lag er echt slecht bij."

**Resultaat= Victory app, grafiek met rode balk onder de grafiek en een routebouwer.**

### Conclusies & implicaties

Om de loper te waarschuwen wordt gebruik gemaakt van een add-on die licht uitstuurt. We zijn ons bewust dat we de add-on nog verder moeten ontwikkelen en nog moeten testen welk soort bandje, dikte, dichting... het best past.
Daarnaast wordt geconcludeerd dat de data weergegeven wordt op een aparte app 'Victory'.

## Bill of materials

## Na de opsplitsing (fork)

Vervolgens werd in de eerste develop-opdracht de ergonomie van het product onderzocht aan de hand van antropometrie. Dit werd onderzocht door middel van een gebruikerstest met een prototype gebaseerd op de startup “Glance” (Glance Team, 2013).

<img src="https://github.com/oortegas/UCD_SEM1/assets/159797841/783d6d8c-fa25-48f2-bda6-67ff7af16b43" width="200" height="200"> <img src="https://github.com/oortegas/UCD_SEM1/assets/159797841/4c1670c6-f6dc-4027-b76b-eeddc0ba4dec" width="200" height="200"> <img src="https://github.com/oortegas/UCD_SEM1/assets/159797841/f61df491-0e87-451b-a53d-6c24180c0534" width="200" height="200"> <img src="https://github.com/oortegas/UCD_SEM1/assets/159797841/af6dcec7-c0ca-48f8-be3c-954b2ced627e" width="200" height="200">

Deze eerste gebruikerstest werd uitgevoerd met drie testpersonen aan de hand van een testprotocol, [Testprotocol Glance](https://github.com/oortegas/UCD_SEM1/blob/oortegas-patch-1/Testprotocol%20glance%20prototype.docx "Testprotocol Glance"). Er werd gepeild naar het comfort van de add-on onder het horloge voor de testpersoon. Dit werd gedaan door de testpersoon te vragen om een stukje te lopen en een paar wilde bewegingen te maken met de arm en pols. Na de test werd duidelijk dat het eenvoudige prototype, gemaakt van hout, niet stevig onder het horloge zat en enkele keren loskwam. Het prototype werd licht aangepast en de test werd herhaald, met een geleikaardig resultaat. Ook lieten de testpersonen weten dat de add-on de bewegingen van de pols beperkte en oncomfortabel was bij bepaalde bewegingen. Bovendien gaf iemand aan dat ze bang was het te verliezen. Het comfort van zich geen zorgen hoeven maken is uiteraard ook een aspect van ergonomie. Een uitgebreide analyse bevindt zich hier, [Resultaten en analyse glancetest](https://github.com/oortegas/UCD_SEM1/blob/oortegas-patch-1/testanalyses/Resultaten%20en%20analyse%20Glance.docx "Resultaten en analyse glancetest").

<img src="https://github.com/oortegas/UCD_SEM1/assets/159797841/9759676a-f89a-4a4d-a054-0c258e0520f6" width="200" height="200"> <img src="https://github.com/oortegas/UCD_SEM1/assets/159797841/6a059f71-b9e9-4b1b-9a3e-e70c4e63fadc" width="200" height="200"> <img src="https://github.com/oortegas/UCD_SEM1/assets/159797841/858160b0-b26f-48dc-8707-855547b439f9" width="200" height="200">

"Het zit wel een beetje in de weg als ik dit doe (maakt een bapaalde polsbeweging)." -Luis ortega (fanatieke sporter, marathonloper) 

"I am a bit worried that when im running, it could come loose." -Rebecca Stremmel (biologe, loopt in vrije tijd)

Om deze reden was er in dit project behoefte aan een terugblik op het voorgaande deel van het project, namelijk de definitiefase. Hiervoor werd de planning licht aangepast en werd het ontwerp van de add-on herbekeken met behulp van enkele gebruikerstesten. In de onderstaande figuur is een overzicht te zien van de verschillende divergerende en convergerende stappen in het project. De derde ruit (de tweede definitiefase) is deze na de opsplitsing.

![image](https://github.com/oortegas/UCD_SEM1/assets/159797841/0c626292-4bef-4153-9d83-36c0a3d65d53)

Uit de voorgaande tests bleek duidelijk dat de testpersonen behoefte hadden aan een product dat stevig vastzit en waar ze zich geen zorgen over hoeven te maken dat het loskomt. Ook mocht het product geen bewegingen beperken of oncomfortabel maken. Om dit te bereiken werden verschillende mogelijkheden bekeken om de add-on aan het horloge te bevestigen. De mogelijkheid, volgens drie user interviews, dat verder onderzocht diende te worden was een add-on met een koordstopper en een kunststoffen spijkervorm die door de gespgaatjes van het horloge bevestigd wordt. Een simpele schets van dit concept staat hieronder afgebeeld (links horloge, rechts armbandje).

<img src="https://github.com/oortegas/UCD_SEM1/assets/159797841/6a68de8b-f812-4bf4-964d-9ea424983539" width="200" height="200"> <img src="https://github.com/oortegas/UCD_SEM1/assets/159797841/08772011-f8fe-4352-9b42-df76e8eb9f48" width="200" height="200">

Hiervan werden uiteraard ook prototypes gemaakt.

<img src="https://github.com/oortegas/UCD_SEM1/assets/159797841/c8c8e470-15ac-4ae6-a48f-32f83ba3cf36" width="200" height="200"><img src="https://github.com/oortegas/UCD_SEM1/assets/159797841/a1cb3632-887c-4c30-83b2-db391a248cb5" width="200" height="200"><img src="https://github.com/oortegas/UCD_SEM1/assets/159797841/70e56b2a-d259-47f5-9bec-5ae483906fac" width="200" height="200"><img src="https://github.com/oortegas/UCD_SEM1/assets/159797841/142ca3bb-8745-44f7-a5de-30738024f05f" width="200" height="200">

Met dit prototype werd aan de slag gegaan om gebruikerstesten uit te voeren. Eerst werd een eerdere gebruikerstest herhaald volgens dit protocol [Tesprotocol Koordstopper-Add-on](https://github.com/oortegas/UCD_SEM1/blob/oortegas-patch-1/Testprotocol%20koordstopper%20addon%20prototype.docx "Tesprotocol Koordstopper-Add-on"). Dit betreft een test waarbij simpelweg wordt gepeild naar hoe comfortabel het prototype is op de pols en of het geen bijkomende klachten veroorzaakt.

<img src="https://github.com/oortegas/UCD_SEM1/assets/159797841/c507dbb3-da21-44de-8978-f8e24b8dd46d" width="200" height="200"><img src="https://github.com/oortegas/UCD_SEM1/assets/159797841/e86e1fe6-6b76-469e-a1e3-186bdc963128" width="200" height="200"><img src="https://github.com/oortegas/UCD_SEM1/assets/159797841/a1e2ff37-71a0-44f9-9433-41db31cc3648" width="200" height="200">

De testpersonen ondervonden geen grote problemen met het gebruik van de add-on, hoewel het bevestigen ervan iets moeilijker bleek dan bij het eerdere prototype. Er was nog geen lampje aan de add-on bevestigd, wat vragen opriep over het comfort en de bruikbaarheid met een zwaardere versie.

Een belangrijk punt van feedback was de behoefte aan elasticiteit in het polsbandje, wat werd vastgesteld tijdens de laatste test. De elasticiteit zou de bewegingsvrijheid verbeteren en bijdragen aan een comfortabelere pasvorm. De resultaten wijzen erop dat het huidige ontwerp potentieel heeft, maar verdere aanpassingen nodig zijn om de bevestiging te vergemakkelijken en de ergonomie te optimaliseren. Een verdere analyse van de resultaten bevindt zich hier: [Resultalen en analyse koordstoppertest](https://github.com/oortegas/UCD_SEM1/blob/oortegas-patch-1/testanalyses/resultaten%20en%20analyse%20koordstopper.docx "Resultalen en analyse koordstoppertest").

Voor de enkelband werd gekozen voor het veelgebruikte kliksysteem voor hartslagmeters en dergelijke. Movesense verhandelt deze arm- en enkelbandjes ook zelf.

<img src="https://github.com/oortegas/UCD_SEM1/assets/159797841/4aec8a14-0a88-40c7-8854-cc4adf26f14d" width="200" height="200"> <img src="https://github.com/oortegas/UCD_SEM1/assets/159797841/85e93547-1802-4423-89c7-bb5385712b20" width="200" height="200">

Bij de smartphone-app die samengaat met het enkelbandje en de add-on was er om hypothetische redenen behoefte aan verandering. De meeste mensen hebben veel apps met functies die ze niet gebruiken en mogelijk zelfs niet weten hoe ze deze moeten gebruiken. Dit heeft een negatieve invloed op de bruikbaarheid van de app en beïnvloedt op deze manier de bruikbaarheid van het hele product. Bij het ontwerpen van de functies van deze app moet het doel waarvoor de app is ontworpen in gedachten worden gehouden. Dit doel is het monitoren van schokken aan de enkel en het waarschuwen van de gebruiker. Andere apps zoals Runna, NikeRunClub, Strava, enzovoort, hebben al een trackingsysteem, een routebouwer, een sociaal platform, vele andere functies en een zeer breed scala aan gebruikers wereldwijd. Er is geen noodzaak om met deze bedrijven te concurreren; dit zou meer geld, meer tijd en meer expertise vergen.

Vanuit deze overtuiging word de Smartphone app simpel en doelgericht ontworpen, dit wordt besproken in de Develop-fase, specifieker The Mind.

## Develop

Het deel van dit project dat de ergonomie (develop-fase) betereft is opgedeeld in 3 delen: The body, The mind en The senses. Hieronder wordt elk deel besproken.

## The body

### Doestellingen

Het doel van deze fase is om een fysiek ergonomisch ontwerp te creëren dat comfortabel en goed passend is voor een breed scala aan gebruikers, gebaseerd op de verzamelde antropometrische gegevens.

### Materiaal & methoden

In dit deel van de develop-fase van het ontwerpproces werden eerst alle afmetingen of waarden van het ontwerp bepaald. Dit betreft de omtrek van het pols- en enkelbandje en de benodigde kracht om de veer van de add-on in te duwen. Vervolgens werd de meest geschikte ontwerpstrategie voor elke maat bepaald. Voor de pols- en enkelband wordt "design for adjustability" toegepast en voor de add-on "design for the small". Daarna werd uitgebreid gezocht naar antropometrische data over deze delen van het ontwerp. Voor de omtrek van het pols- of enkelbandje werd gezocht naar data over de enkel- en polsomtrek van grote groepen testpersonen van zowel mannen als vrouwen. Voor de add-on werd data gebruikt van de pinch-kracht tussen de duim en wijsvinger. Deze data werd geanalyseerd en volgens aangeleerde methoden toegepast op het ontwerp van het product.

De bevindingen uit de voorgaande data-analyse werden op de proef gesteld door middel van een gebruikerstest. Deze gebruikertest, uitgevoerd aan de hand van een testprotocol: [testprotocol antropometrie](https://github.com/oortegas/UCD_SEM1/blob/oortegas-patch-1/testprotocol%20addon%20antropologie.docx "test antropometrie"), wordt uitgevoerd om de bruikbaarheid en stevigheid van de verschillende add-ons te evalueren met speciale aandacht voor de benodigde drukkrachten voor indrukking van de add-on. Er werd gebruik gemaakt van verschillende prototypes met variërende veerkrachten van de add-on-mechanismen, allemaal binnen de maximaal toegelaten waarde zoals eerder vastgesteld. De testpersonen bevestigden elke add-on op het horloge en het bandje om de benodigde drukkrachten voor indrukking te evalueren en de stevigheid van de bevestiging te testen. De testpersonen werden gevraagd om elke add-on een keer op het horloge en het bandje te bevestigen en werd gepeild naar hoe moeilijk dit uit te voeren was voor de gebruiker, ook werd gekeken naar de stevigheid van de add-on.

### Resultaten

Bij het ontwerpen van het pols- en enkelbandje werd besloten zoveel mogelijk waarden te incuderen, omdat dit weinig impact heeft op het product. Aangezien mensen in de winter vaak extra kleding dragen, moet het bandje naast aanpasbaar zijn ook een beetje speling hebben. Voor het polsbandje geldt een bereik van P1 vrouwen tot P99 mannen, wat neerkomt op 13,6-20 cm met extra speling voor de velcrobevestiging, wat volgens een simpele stevigheidstest resulteert in een minimum van 4 cm (uiteraard hangt dit af van het bandje en de soort velcro. De polsband wordt dus ontworpen met een lengte van 13,6-24cm. Voor het enkelbandje geldt een vergelijkbare aanpak: P1-P99 is 18-25 cm in omtrek, ook met extra speling voor de velcrobevestiging, wat volgens een simpele stevigheidstest ook resulteert in een minimum van 4 cm. Hierdoor is het enkelbandje ontworpen voor een bereik van 18-29 cm.

Voor de pinch-kracht werd data bekeken voor vrouwen van 46-55 jaar oud, linkerhand (kleinste meting). De waarde van 3,5 kg (97,5% van deze groep) moet groter zijn dan de benodigde pinch-kracht, dit maakt verdere analyse van de data overbodig (naderd P100). In de gebruikerstest die volgt wordt geaxperimenteerd met verschillende veerkrachten en verschillende soorten opzetstukken (onderdelen met de veer er in, de koordstopper) voor de add-on. Ook werd alvorens te testen het inzicht verworven dat de maximale drukkracht helemaal niet comfortabel is om uit te oefenen op een klein oppervlak.

Om de ontwerpbeslissingen die gemaakt zijn bij de data-analyse over antropometrie te testen, verfijnen of bevestigen word een gebruikerstest uitgevoerd. Deze met als bedoeling de ergonomie van het polsbandje en add-on met lampje te testen. Hiervoor word op het lampje en op drie verschillende addon-mechanismen, met elk een verschillende veerkracht (allemaal onder de maximaal toegelaten waarde uit voorgaande bevindingen), velcro aangebracht om variety prototyping te vergemakkelijken. Dit is te zien in onderstaande afbeeldingen.

<img src="https://github.com/oortegas/UCD_SEM1/assets/159797841/f3c93f7b-55c8-4c21-8d53-802f9809b7d3" width="200" height="200"> <img src="https://github.com/oortegas/UCD_SEM1/assets/159797841/fa4ab6c9-0bf4-42fe-9fc8-b634c0df78ce" width="200" height="200"> <img src="https://github.com/oortegas/UCD_SEM1/assets/159797841/c315dcfa-bf9e-4693-8d52-d8a9f5e5458d" width="200" height="200">

Tijdens de test ondervonden deelnemers moeite met de add-on waarbij de drukkracht dichter bij de maximale waarde van 3,5 kg lag. Dit wijst erop dat een lagere benodigde drukkracht ergonomischer is, vooral voor personen met een lagere maximale drukkracht. Daarnaast bleek de stevigheid van de add-ons te variëren afhankelijk van de veerkracht en bevestigingsmechanismen. Een add-on met een lagere veerkracht was minder stabiel en kon draaien, waardoor het lampje niet meer naar de gebruiker scheen. Het vinden van een balans tussen een lage drukkracht voor gebruiksgemak en voldoende veerkracht voor een stabiele bevestiging is dus van groot belang. Het verstelbare velcro bandje bleek goed te passen binnen een lengte van 13,6 tot 24 cm en werd over het algemeen als comfortabel ervaren. Echter werd gesteld dat er nood was aan elasticiteit in het bandje, idem voor de enkelband. Hieronder staan afbeeldingen van de test, genomen tijdens het testen.

<img src="https://github.com/oortegas/UCD_SEM1/assets/159797841/869a07c7-d063-4f1e-87e1-4578d734d07a" width="200" height="200"> 
<img src="https://github.com/oortegas/UCD_SEM1/assets/159797841/25ef3ace-ff76-4350-a812-4844b3a28830" width="200" height="200"> 
<img src="https://github.com/oortegas/UCD_SEM1/assets/159797841/8b35750e-2365-4f7d-ab0e-4449bad7c45c" width="200" height="200"> 
<img src="https://github.com/oortegas/UCD_SEM1/assets/159797841/ff6d4e36-4440-450d-9073-9026cc7edc61" width="200" height="200">

Een gedetailleerd rapport van de resultaten en analyse van de test is hier terug te vinden: [Resultalen en analyse antropometrie](https://github.com/oortegas/UCD_SEM1/blob/oortegas-patch-1/testanalyses/Gebruikerstest-analyse%20antropometrie.docx "Resultalen en analyse antropometrie").

### Conclusies & implicaties

Uit de data-analyse en test bleek dat een indrukkracht van minder dan 3,5 kg noodzakelijk is, aangezien dit de maximale drukkracht is voor de kleinste meting, wat ergonomisch niet geschikt is voor personen met deze waarde als maximum. Dit maakt dat de indrukkracht verder verminderd moet worden voor een ergonomischer ontwerp. Daarnaast bleek dat een verstelbaar pols- en enkelbandje van 13 tot 24 cm en 18 tot 29 cm lang gemakkelijk te bevestingen is en stevig vast zit. De toevoeging van velcro vergemakkelijkte de bevestiging en aanpassing, wat de bruikbaarheid en het comfort van de add-ons verbeterde, echter was dit toegevoegd voor het vergemakkelijken van de test en wordt niet geimplementeerd in het ontwerp om stabiliteit te behouden.

## The mind

### Doelstellingen

Het doel van deze develop-fase was om een gebruiksvriendelijke en aantrekkelijke interactieve app te ontwikkelen en te verfijnen. De focus lag hier bij de usability en de user experience van het ontwerp.

### Materiaal & methoden

De ontwerpfase van de app volgde een gebruiksgerichte bandering, waarbij de nadruk lag op de gebruiker en hun interactie met het product. Door middel van een iteratief proces van ontwerpen, reviews en gebruikerstesten, en feedbackimplementatie werd een app ontworpen die tracht te voldoen aan de eisen van de gerbuiker en dit op een gebruiksvriendelijke en interactieve manier.

Voor het ontwikkelen van de prototypes werden de volgende stappen ondernomen: eerst werd begonnen met het ontwerp van interactieve app-prototypes ([3_Figma_prototypes_APP](https://github.com/oortegas/UCD_SEM1/blob/oortegas-patch-1/prototypes%20apps.fig "3_Figma_prototypes_APP")) met verschillende aangeleerde concepten en ideeën in het achterhoofd zoals The 4 principles of good design (Norman, 1988), Foggs behavioural model waarbij verschillende ontwerpconcepten werden uitgewerkt en getest. Ook werden vele andere aangeleerde principes en strategieën bestudeerd en geintegreerd, zoals zoomorphisme, Attention economy(behavioural design) en habit forming(ook Fogg). Ook voor de add-on werden veschillende aangeleerde strategieën onderzocht.

<img src="https://github.com/oortegas/UCD_SEM1/assets/159797841/4dc6c561-40e9-4108-9786-a93fdf12fa45" width="200" height="300">

Vervolgens werden de prototypes onderworpen aan een expert review en heuristische evaluatie, waarbij ze beoordeeld werden op basis van verschillende heuristieken. Het evaluatiekader van de review is voor enkele criteria gebaseerd op Nielsen’s heuristieken en aanvullende designprincipes zoals zichtbaarheid, eenvoud en directe feedback. De review werd uitgevoerd door twee medestudenten die beide ervaring hadden met het gebruik van smartphone apps. Zij gebruikten een specifiek opgesteld formulier voor de evaluatie, waarbij ze scores en feedback gaven op verschillende aspecten van de prototypes. Deze review werd gamaakt aan de hand van een vooraf opgesteld formulier: [Formulier expert review](https://github.com/oortegas/UCD_SEM1/blob/oortegas-patch-1/Expert%20reviews/Expert%20review.docx).

Ten slotte werd de gebruikerservaring beoordeeld door zowel experts als gebruikers. Deze gebruikers gaven waardevolle feedback en suggesties voor verbeteringen, wat leidde tot verdere verfijning en optimalisatie van de prototypes. Hiervoor werd een protocol opgesteld: [TestProtocol RunLight App](https://github.com/oortegas/UCD_SEM1/blob/oortegas-patch-1/Protocol_test_RLApp.docx "TestProtocol RunLight App").

### Resultaten

Bij de expert review vonden de reviewers over het algemeen dat de apps enkele sterke punten hadden, zoals duidelijkheid in foutmeldingen en een esthetisch aantrekkelijk ontwerp. Echter, er werden ook verschillende verbeterpunten aangegeven. Zo werd opgemerkt dat sommige grafieken en diagrammen beter leesbaar moeten worden gemaakt, vooral voor kleurenblinden. Daarnaast werd het gebruik van dieren in de interface positief ontvangen, maar niet geschikt geacht voor professionele gebruikers. Andere opmerkingen betroffen de navigatie in de app, waarbij werd gesuggereerd om onnodige tabs te verwijderen en een meer intuïtieve navigatiestructuur te introduceren. Feedback op acties werd als duidelijk beoordeeld, maar het werd aanbevolen om meer uitleg en mogelijke oplossingen bij foutmeldingen te geven. De reviewers stelden ook voor om de statistiekenweergave uit te breiden zodat gebruikers deze over langere periodes kunnen bekijken. Deze feedback heeft geleid tot verdere optimalisatie van twee van de drie prototypes, later werd hier een keuze tussen gemaakt en was het uiteindelijke resultaat één finaal app-prototype.
De gedetailleerde resultaten en analyse van deze review is te vinden in de bijlage: [Analyse expert review](https://github.com/oortegas/UCD_SEM1/blob/oortegas-patch-1/testanalyses/Expert-Review%20Analyse.docx "Analyse expert review").

Bij de gebruikerstests vonden de testpersonen het ontwerp van de app aantrekkelijk en waardeerden het ontbreken van advertenties. De dieren in de app werden over het algemeen als leuk en speels ervaren, maar er werd ook vermeld dat de optie om de dieren uit te schakelen werd geapprecieerd. De overzichtelijkheid van de app zonder onnodige functies werd positief ontvangen. Echter, de zichtbaarheid van bepaalde visuele elementen, zoals grafieken en diagrammen, zou verbeterd kunnen worden. De gebruikers merkten ook op dat de animaties vloeiender zouden kunnen zijn voor een betere ervaring. Daarnaast werd voorgesteld om de app meer personaliseerbaar te maken, bijvoorbeeld door gebruikers de mogelijkheid te geven om kleurencombinaties aan te passen. De gecombineerde feedback uit deze usability test werd zo goed mogelijk geimplementeerd in de uiteindelijke app en leidde tot een geoptimaliseerd resultaat. De gedetailleerde resultaten en analyse van deze gebruikerstests zijn te vinden in de bijlage: [Resultalen en analyse test RunLightapp](https://github.com/oortegas/UCD_SEM1/blob/oortegas-patch-1/testanalyses/Resultaten%20en%20Analyse%20app-test.docx "Resultalen en analyse test RunLightapp"). Hieronder een afbeelding van de finale app:

<img src="https://github.com/oortegas/UCD_SEM1/assets/159797841/2739a146-35be-434c-bc69-333db1a5b3e6" width="420" height="200">

### Conclusies & implicaties

De expert reviews benadrukten de esthetische aantrekkelijkheid en de duidelijkheid van foutmeldingen, terwijl ze ook wezen op verbeterpunten zoals de leesbaarheid van grafieken en de navigatiestructuur. Deze inzichten leidden tot significante optimalisaties en de keuze voor één finaal app-prototype. De gebruikerstests bevestigden dat de app aantrekkelijk en overzichtelijk was, en de speelse elementen zoals dieren werden positief ontvangen. Er was echter behoefte aan verbeteringen in zichtbaarheid van bepaalde onderdelen en vloeiendheid van animaties. Deze feedback werd geïntegreerd om de app verder te optimaliseren en gebruiksvriendelijk te maken.

## The senses

### Doelstellingen

Het doel van deze develop-fase was het optimaliseren van het interactieontwerp van het product, met specifieke aandacht voor de user journey en de interactie tussen gebruiker en product. Dit omvatte het evalueren en verbeteren van de sensorische ergonomie door middel van hiërarchische taakanalyse en gebruikerstesten, met als uiteindelijk doel een gebruiksvriendelijker product te creëren.

### Materiaal & methoden

Tijdens de develop-fase van het gebruiksgericht ontwerpproject werd het interactieontwerp van het product geoptimaliseerd met een focus op de user journey en de interactie tussen gebruiker en product. Eerst werd een hiërarchische taakanalyse uitgevoerd om de taken en van gebruikers te identificeren en de interactiekeuzes te evalueren. Dit maakte het mogelijk om verbeterpunten te vinden op het gebied van sensorische ergonomie. Een schema van deze taakanalyse is hieronder afgebeeld
![image](https://github.com/oortegas/UCD_SEM1/assets/159797841/29816121-8a31-4137-a32a-eb585df34dc2)

Vervolgens werden gedetailleerde gebruikerstesten uitgevoerd in drie fasen. De eerste fase betrof de voorbereiding, waarbij deelnemers de schokdetectorband en add-on bevestigden en de RunLight-app openden. Dit werd geobserveerd om eventuele problemen te identificeren. Tijdens de tweede fase ontvingen de deelnemers real-time feedback terwijl ze liepen, met signalen via licht, vibratie en geluid. De reacties en aanpassingen van deelnemers werden geobserveerd om de effectiviteit van elk type feedback te beoordelen. In de derde fase bekeken deelnemers de gedetailleerde resultaten in de RunLight-app, wat inzicht gaf in de gebruiksvriendelijkheid en duidelijkheid van de app. Na de test volgde een paar korte vragen over de verschillende soorten signalen.

De testresultaten toonden aan dat visuele signalen soms werden gemist bij fel licht, vibraties over het algemeen positief werden ontvangen maar twijfel opriepen of deze bij extreme vermoeidheid nog steeds opgemerkt zouden worden, en geluidsignalen duidelijk maar soms storend waren en ook weer twijfels bij vermoeidheid of tijdens het luisteren van muziek. Aanbevelingen voor verdere optimalisatie omvatten het verbeteren van de zichtbaarheid van visuele signalen, het optimaliseren van vibraties voor verschillende omstandigheden en het aanpassen van geluidsignalen zodat ze optioneel en aanpasbaar zijn. 







[Taakanalyse](https://github.com/oortegas/UCD_SEM1/blob/oortegas-patch-1/testanalyses/Hi%C3%ABrarchische%20taakanalyse%20(1).docx "Taakanalyse")

[Testprotocol user_journey](https://github.com/oortegas/UCD_SEM1/blob/oortegas-patch-1/Testprotocol%20user%20journey%20en%20interaction%20design.docx "Testprotocol user_journey")

### Resultaten

Tijdens de test kwamen geen grote problemen aan het licht wat betreft de user journey, echter wat betreft het interaction design werden een paar werkpunten gesignaleerd.

De testresultaten toonden aan dat visuele signalen soms werden gemist bij fel licht, vibraties over het algemeen positief werden ontvangen maar twijfel opriepen of deze bij extreme vermoeidheid nog steeds opgemerkt zouden worden, en geluidsignalen duidelijk maar soms storend waren en ook weer twijfels bij vermoeidheid of tijdens het luisteren van muziek. Aanbevelingen voor verdere optimalisatie omvatten het verbeteren van de zichtbaarheid van visuele signalen, het optimaliseren van vibraties voor verschillende omstandigheden en het aanpassen van geluidsignalen zodat ze optioneel en aanpasbaar zijn. Het rapport met de gedetailleerde analyse en resultaten bevind zich hier:[Testanalyse User Journey en interaction design]( "analyse test User journey en interaction design")

### Conclusies & implicaties

De taakanalyse, gebruikerstesten en analyses tijdens deze develop-fase leverden belangrijke inzichten op in de effectiviteit van verschillende interactiemodaliteiten. Visuele signalen bleken bij fel licht vaak onvoldoende zichtbaar, wat wijst op de noodzaak om de zichtbaarheid van leds te verbeteren. Vibraties werden algemeen positief ontvangen, hoewel hun effectiviteit bij extreme vermoeidheid verder onderzocht moet worden. Geluidsignalen waren duidelijk, maar soms storend, vooral in stille omgevingen of bij het luisteren naar muziek.

De zichtbaarheid van de licht signalen moet worden verbeterd, bijvoorbeeld door fellere leds die minder beinvloed worden door omgevingslicht. Vibraties kunnen geoptimaliseerd worden door de intensiteit aanpasbaar te maken aan de voorkeuren en omstandigheden van de gebruiker. Geluidsignalen moeten optioneel en aanpasbaar worden gemaakt om storingen te minimaliseren. Deze inzichten dienen geïmplementeerd te worden in het ontwerp om het zo nog verder te optimaliseren.

## Bill of materials
- Welk
- Materiaal
- Heb
- Je
- Nu
- Nodig
- Voor
- Je
- Prototype

## Kritische reflectie

Tijdens het ontwerpproces heb ik goed nagedacht over de stappen die ik nam en de keuzes die ik maakte. Eerst heb ik zorgvuldig gekeken naar wat het project nodig had en welke doelen we wilden bereiken. Soms merkte ik dat mijn eerste ideeën niet diep genoeg gingen, dat dwong me om beter te kijken en te leren mijn keuzes te verantwoorden.

In het begin van het ontwerpproces werd de opdracht in een team van twee studenten uitgevoerd. Dit verliep initieel vlot, maar tegen het einde van het eerste semester bleek het gebrek aan duidelijke communicatie een valkuil. Om deze reden werd het team opgesplitst en gingen we beiden verder met onze eigen verdere invulling voor de opdracht.

Een lastig deel was het bedenken van nieuwe ideeën. Ik voelde soms de druk om binnen bepaalde grenzen te blijven en dat botste met mijn creativiteit. Het was soms moeilijk om originele oplossingen te vinden die ik dacht handig waren voor de gebruiker én pasten bij wat het bedrijf en de docenten verwachtten. Later bleek echter, na een korte dialoog met een van de docenten, dat we heel vrij waren in hoe we de opdracht uitvoerden. Deze gedachtegang vergemakkelijkte het maken van beslissingen en liet zo alles wat vlotter verlopen.

De iteratieve aard van het proces was ook uitdagend. Ik kreeg feedback en paste het ontwerp daarop aan maar soms was ik niet helemaal tevreden met het resultaat. Dat gaf me twijfels over of ik wel de juiste keuzes maakte. Ook duurde het daarom vaak lang voordat verder kon worden gegaan naar een nieuwe ontwerpfase.

Een belangrijk punt waar ik kritisch op terugkijk in dit ontwerpproces is dat ik , in tegenstelling tot andere projecten, niet genoeg aandacht heb besteed aan het maken en bijhouden van prototypes. Omdat ik te weinig prototypes gemaakt heb, heb ik kansen gemist om problemen vroeg te ontdekken en op te lossen.

Tijdens dit project besefte ik hoe waardevol feedback van buitenstaanders of medestudenten eigenlijk is. In eerste instantie had ik niet altijd door hoeveel nieuwe inzichten zij konden brengen. Door de verschillende perspectieven die anderen bieden, kreeg ik toegang tot nieuwe denkwijzen en benaderingen. Het is niet altijd gemakkelijk om een bestaande gedachtegang te veranderen of een nieuwe te implementeren, maar het resultaat loont altijd.

In een filosofische vlaag (van beperkte kwaliteit), tijdens het kijken van een documantaire hoorde ik deze bekende quote: "Courage is what it takes to stand up and speak; courage is also what it takes to sit down and listen." - Winston Churchill  
Dit vond ik zeer inspirerend en ik kon het niet laten dit hier te vermelden. Het herinnert me eraan dat het openstaan voor nieuwe en andere ideeën niet altijd gemakkelijk is maar altijd de moeite waard is.

Al bij al was dit een zeel leerrijke opdracht, ondanks (of dankzij?) de moeilijkheden bood het ontwerpproces veel kansen om bij te leren. Door goed te kijken naar wat ik deed en wat er fout ging, kon ik mijn ontwerpvaardigheden uitbreiden.


## Bronnen

-Glance team. (2013, 1 juli). Kickstarter. https://www.kickstarter.com/profile/1742184757

-Victoris - Ghent University. https://www.victoris.be/about-us/#who-we-are 

-Kickstarter. https://www.kickstarter.com/profile/1742184757 

-Over ons - Trenara: Unlock your personal best. (z.d.). https://www.trenara.com/nl/about 

-Over ons - Runners’ lab. Runners’ Lab. https://runnerslab.be/over-ons/ Timodb. (2024, 12 maart). 

-About us. Runeasi. https://runeasi.ai/about-us/

-Norman, D. (2013). The design of everyday things: Revised and Expanded Edition. Hachette UK.

## Bijlagen

<img src="" width="200" height="200">

### Protocols

[Testprotocol Glance](https://github.com/oortegas/UCD_SEM1/blob/oortegas-patch-1/Testprotocol%20glance%20prototype.docx "Testprotocol Glance")  

[Tesprotocol Koordstopper-Add-on](https://github.com/oortegas/UCD_SEM1/blob/oortegas-patch-1/Testprotocol%20koordstopper%20addon%20prototype.docx "Tesprotocol Koordstopper-Add-on") 

[testprotocol. antropometrie](https://github.com/oortegas/UCD_SEM1/blob/oortegas-patch-1/testprotocol%20addon%20antropologie.docx "test antropometrie") 

[Formulier expert review](https://github.com/oortegas/UCD_SEM1/blob/oortegas-patch-1/Expert%20reviews/Expert%20review.docx)

[TestProtocol RunLight App](https://github.com/oortegas/UCD_SEM1/blob/oortegas-patch-1/Protocol_test_RLApp.docx "TestProtocol RunLight App")

[Testprotocol user_journey](https://github.com/oortegas/UCD_SEM1/blob/oortegas-patch-1/Testprotocol%20user%20journey%20en%20interaction%20design.docx "Testprotocol user_journey")

### Resultaten en analyses

[Resultalen en analyse glancetest](https://github.com/oortegas/UCD_SEM1/blob/oortegas-patch-1/testanalyses/Resultaten%20en%20analyse%20Glance.docx "Resultalen en analyse glancetest")  

[Resultalen en analyse koordstoppertest](https://github.com/oortegas/UCD_SEM1/blob/oortegas-patch-1/testanalyses/resultaten%20en%20analyse%20koordstopper.docx "Resultalen en analyse koordstoppertest") 

[Resultalen en analyse antropometrie](https://github.com/oortegas/UCD_SEM1/blob/oortegas-patch-1/testanalyses/Gebruikerstest-analyse%20antropometrie.docx "Resultalen en analyse antropometrie") 

[Analyse expert review](https://github.com/oortegas/UCD_SEM1/blob/oortegas-patch-1/testanalyses/Expert-Review%20Analyse.docx "Analyse expert review")

[Resultalen en analyse test RunLightapp](https://github.com/oortegas/UCD_SEM1/blob/oortegas-patch-1/testanalyses/Resultaten%20en%20Analyse%20app-test.docx "Resultalen en analyse test RunLightapp")

[Taakanalyse](https://github.com/oortegas/UCD_SEM1/blob/oortegas-patch-1/testanalyses/Hi%C3%ABrarchische%20taakanalyse%20(1).docx "Taakanalyse")

Resultaten en Analyse user journey test

### andere

[3_Figma_prototypes_APP](https://github.com/oortegas/UCD_SEM1/blob/oortegas-patch-1/prototypes%20apps.fig "3_Figma_prototypes_APP")

[RunLight App_finaal](https://github.com/oortegas/UCD_SEM1/blob/oortegas-patch-1/RunLightapp_finaal.fig "RunLight App_finaal")

MIRO: https://miro.com/app/board/uXjVNZS6Jq4=/



